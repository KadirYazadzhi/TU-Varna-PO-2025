## Научни открития

Учен записва наблюденията си за различни астрономически явления всяка нощ от началото на своето изследване. Той иска да анализира тези наблюдения, за да идентифицира кога е наблюдавал явление, което е по-значимо от предходните. Значимостта на явлението се оценява с числова стойност. За всяка нощ, ученият иска да намери последната нощ преди текущата, в която е наблюдавал явление с по-малка значимост. 

### Формат на входа

На първия ред се подава броят на тестовите примери T. За всеки тест: На първия ред за всеки тест е записано едно цяло число N – брой на наблюдаваните нощи. На следващия ред са записани N цели числа v1,v2,...,vn значимост на явлението във всяка нощ. Числата са разделени с по един интервал.

### Ограничения

- 1≤T≤100 1≤N≤10^5 1≤vi≤10^6 

### Формат на изхода

За всеки тест, на нов ред изведете N цели числа, където i-тото число е най-големият номер на нощ, по-малък от i, в който значимостта на явлението е била по-малка, отколкото в текущата нощ. Числата са разделени с по един интервал. След последното изведено число също има интервал. Ако такава нощ не съществува, да се изведе 0. 

### Примерен вход 0

```
1 
5 
20 50 30 40 50 
```

### Примерен изход 0

```
0 1 1 3 4
```
