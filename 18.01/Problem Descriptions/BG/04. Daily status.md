## Дневен статус

Във фабрика за производство се отчита всекидневният статус на специфично устройство за всеки ден от месеца. Статусът се записва в число, където всеки бит от числото показва дали устройството е било в работен режим (1) или изключено (0) за съответния ден от месеца. Вашата задача е да напишете програма, която проверява дали устройството е било включено в конкретен ден. 

### Жокер:
Задачата да се реши с побитови операции.

### Формат на входа
- На първия ред се подава броят на тестовите примери T. За всеки тест:

- На първия ред се подава число N, което кодира работните дни на устройството за месеца.

- На втория ред се подава число D, което показва деня от месеца (1 до 31), за който трябва да се провери дали устройството е било включено. 

### Ограничения

- 1 ≤ T ≤ 100
- 0 ≤ N < 2^31
- 1 ≤ D ≤ 31 

### Формат на изхода

За всеки тестов пример изведете на нов ред "Operational" (работи), ако устройството е било включено в посочения ден, или "Off" (изключено), ако не е.


### Примерен вход 0

```
2 
21 
3 
15 
5 
```

### Примерен изход 0

```
Operational 
Off 
```

### Обяснение

В първия тестов пример, числото 21 е представено в двоичен вид като 10101. Това означава, че устройството е било включено на ден 1, 3, и 5. Заявката е за ден 3, където устройството е било в работен режим. Във втория тестов пример, числото 15 е представено като 1111 в двоичен вид, което означава, че устройството е било включено до ден 4. Заявката е за ден 5, където устройството е било изключено.
