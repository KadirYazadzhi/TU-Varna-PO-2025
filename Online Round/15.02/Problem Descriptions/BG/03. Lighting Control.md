## Управление на осветление

В една офис сграда има централизирана система за управление на осветлението. Всяка стая в сградата има лампа, която може да бъде включена или изключена. Състоянието на лампите във всички стаи се съхранява като двоично число, където всяка битова позиция представлява състоянието на лампата в съответната стая:

- 1 означава, че лампата е включена.
- 0 означава, че лампата е изключена.

Системният администратор може да подава команда за инвертиране на състоянието на лампата в дадена стая (ако е включена — да се изключи, и обратното). Вашата задача е да напишете програма, която обработва множество такива команди. 

### Формат на входа

- На първия ред се подава числото T — брой на тестовите примери (1≤T≤100)
- За всеки тест:
    - Първият ред съдържа едно цяло число N (1≤N<2^31), което представлява началното състояние на лампите.
    - На втория ред се подава цяло число Q — броят на командите за инвертиране на лампи (1≤Q≤1000)
    - Следват Q реда, всеки от които съдържа едно цяло число P (1≤P≤31), което указва позицията на лампата (бита), чиято стойност трябва да се инвертира. 

### Ограничения

- 1≤T≤100
- 1≤N<2^31
- 1≤Q≤1000
- 1≤P≤31

### Формат на изхода

За всеки тестов пример изведете състоянието на лампите след изпълнението на всички команди. 

### Примерен вход 0


```
2 
21 
3 
1 
3 
5 
15 
2 
4 
2
```

### Примерен изход 0

```
0 
5
```

## Обяснение 0

- В първия тест N=21, което в двоичен вид е 10101.
- Инвертираме бит на позиция 1: 10101 → 10100 (20).
- Инвертираме бит на позиция 3: 10100 → 10000 (16).
- Инвертираме бит на позиция 5: 10000 → 00000 (5).
- Резултатът е 0.
- Във втория тест N=15, което в двоичен вид е 1111.
- Инвертираме бит на позиция 4: 1111 → 0111 (7).
- Инвертираме бит на позиция 2: 0111 → 0101 (5).
- Резултатът е 5. 
